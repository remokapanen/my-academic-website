---
title: Rankin aikalinja 
summary: Mistä projekti alkoi ja miten se kehittyy?
date: 2025-07-16

# Featured image
# Place an image named `featured.jpg/png` in this page's folder and customize its options here.
image:

authors:
  - admin

tags:
  - Ranki

---

## Ranki vs AnKing 

AnKing on suosituin lääketieteeseen liittyvä Anki-muistikorttipakka. Se sai alkunsa noin vuonna 2018, kun [alkuperäiset tekijät](https://www.theanking.com/get-to-know-us) muokkasivat ja yhdistivät olemassa olevia pakkoja, myös lisäten niihin tunnisteita (tags), jotka helpottavat sisällön navigaatiota.

Alkuperäisiä pakkoja, joita AnKingiin on integroitu (ja myöhemmin muokattu runsaasti) ovat pääosin peräisin muutamilta Reddit-käyttäjiltä, kuten [Zankilta](https://www.reddit.com/r/medicalschoolanki/comments/6cx6be/zanki_original/), Brosencephalonilta, [Dorianilta](https://www.reddit.com/r/medicalschoolanki/comments/f93egx/cheesy_dorian_deduplicated_hierachical_tag/) ja lolnotacopilta. He ystävällisesti jakoivat omia pakkojaan kaikkien käyttöön ja nopeasti muuttivat koko lääketieteen opiskelun maailman. Nykyään Yhdysvalloissa arviolta n. 70% kaikista lääketieteen opiskelijoista käyttää Ankia ja heistä suurin osa hyödyntää AnKingia. 

Rankin on tarkoitus lopulta toimia käytännössä samalla tavalla kuin AnKing. Tavoitteena on, että muutaman vuoden kuluttua pakka olisi siinä mallissa, että siitä löytyisi valmiit kortit jokaiselle lääkiksen kurssille, eikä kenenkään tarvitsisi enää väsätä omia korttejaan. Laadukkaiden ja kattavien korttien luominen vie todella paljon aikaa, eikä niiden luominen omatoimisesti ole erityisen hyödyllistä verrattuna valmiiden korttien käyttöön. Ankikorttien tekeminen on omanlaista muistiinpanojen tekemistä ja kuten kaikki toivottavasti jo tietää, niin muistiinpanojen kirjoittamisen ei ole todettu merkittävästi edistävän oppimista. Mitä nopeammin pääsee opiskelun "active recall"-vaiheeseen, sitä parempi. 

## Miten projekti alkoi? 

Projekti käytännössä alkoi 2024 keväällä, kun aloitin syväriprojektini. Syventävien opintojeni päätarkoituksena on luoda patologian kurssille [opetusmateriaalia](https://remokapanen.com/patologian-perusteet/). Materiaaleja rakentaessani tajusin, että en halunnut projektin jumittua vain patologian kurssiin, vaan lopulta haluaisin tehdä opetusmateriaalia myös muista kiinnostavista aiheista. Helpoin paikka aloittaa tämän kanssa oli alkaa syksyllä 2024 tekemään kaikille jaettavia Anki-pakkoja niistä kursseista, jotka sillä hetkellä olivat käynnissä koulussa. Aluksi jaoin pakkoja Megasta ladattavina tiedostoina, mutta näiden ongelma oli se, että niitä ei pystynyt enää kätevästi päivittää niiden julkaisemisen jälkeen. Ongelma ratkesi, kun löysin [AnkiCollabin](https://www.ankicollab.com/), joka mahdollistaa pakkojen reaaliaikaisen päivittämisen samannimisen Anki-lisäosan kautta. Julkaisin pakan AnkiCollabiin 21.11.2024 ja nimesin sen omahyväisesti etunimeni ensimmäisen kirjaimen mukaan Rankiksi. 

## Projekti nyt ja jatkossa

Pakka kattaa tällä hetkellä pääasiassa kakkosvuoden kursseista patologian ja osan mikrobiologiasta sekä farmakologiasta. Kolmosvuoden kurssien kortit ovat jo täysin käytettävissä. Jatkossa teen aina lukuvuosien aikana senhetkisistä kursseistani kortteja, jotka laitan mahdollisimman nopeasti Rankiin jakoon kaikille.

Ykkösvuoden kursseista tulen todennäköisesti tekemään aivan viimeisenä kortit. Joku toinen ahkera opiskelija voi aina tietysti AnkiCollabin kautta laittaa omia korttejaan [jakoon](https://ranki-tutoriaali.netlify.app/yhteistyo) Rankiin, jos on tehnyt laadukkaita kortteja ykkösvuoden kursseista. 



