---
title: Japanin opiskelun perusteet
date: 2025-07-11
external_link: 
tags:
  - Kielet
---

*Lyhyt opas japanin opintojen aloittamiseen*

<!--more-->

Jos et tiedä, mikä [Anki] on, suositellen perehtymään aiheeseen ja opettelemaan sen käytön, sillä suuri osa japanin opiskelusta kytkeytyy kyseisen muistikorttisovelluksen käyttämiseen. 

## 1. Perusteet ja motivaatio
Japanin kielen opiskelu voi tuntua pelottavalta, mutta oikealla lähestymistavalla se on erittäin palkitsevaa. Aloitetaan perusteista:

### Mitä odottaa?
- **Kirjoitusjärjestelmät**: Hiragana, katakana ja kanji
- **Kielioppi**: Eri kuin indoeurooppalaiset kielet
- **Kulttuuriset erot**: Epäsuora viestintä kielen ytimessä

## 2. Kirjoitusjärjestelmät

Opiskele merkit seuraavassa järjestyksessä 

- Luovu nyt heti alkuvaiheessa romaji-merkeistä; tästä lähtien et enää vaadi meidän aakkosia japaninkielisten sanojen lukemiseen 

### Hiragana (ひらがな)
- **46 merkkiä** perusäänteille
- **Käyttö**: Japanilaiset sanat, kieliopin osat
- **Oppimisstrategia**: Kts. [JapanesePod101](https://youtu.be/6p9Il_j0zjc?si=z3-7K9JqVZS3A-5J), jonka jälkeen [kertaa](https://realkana.com/hiragana) niitä tarpeen mukaan

### Katakana (カタカナ)
- **46 merkkiä** lainasanoille
- **Käyttö**: Ulkomaiset sanat, ääniefektit
- **Oppimisstrategia**: Kts. [JapanesePod101](https://youtu.be/s6DKRgtVLGA?si=ZFI4TJ2DyECSBWj4), jonka jälkeen [kertaa](https://realkana.com/katakana) niitä tarpeen mukaan

### Kanji (漢字)
- **Tuhansia merkkejä**: Yleisessä käytössä (ns. Jōyō kanji) olevia merkkejä on 2 136 (oikeasti yleisessä käytössä on enemmän kuin tällä listalla)
- **Käyttö**: Substantiivit, adjektiivit, verbien juuret
- **Oppimisstrategia**: Opi tunnistamaan aina uusien sanojen yhteydessä, ei yleensä tarvitse yksittäisten merkkien ympäripyöreää merkitystä yrittää opetella 
    - Lataa [Kaishi 1.5k](https://ankiweb.net/shared/info/1196762551), joka on yleisimmät 1,5 tuhatta sanaa käsittävä Anki-pakka. 

{{% callout note %}}
**Henkilökohtainen kokemus**: Itse tosin opiskelin kaikki Jōyō kanjit [RTK:n](https://en.wikipedia.org/wiki/Remembering_the_Kanji) perusteella rakennetun [Anki-pakan](https://ankiweb.net/shared/info/2009196675) avulla ennen kuin aloin [louhia](https://louhinta.netlify.app/) sanoja immersiomateriaalista. Suurin osa ihmisistä ei kuitenkaan enää suosittele tätä, sillä se vie enemmän aikaa kuin suoraan sanojen opiskelu.

Jos sanoja opiskellessa huomaat, että eri kanji-merkkien erottaminen toisistaan on vaikeaa, suosittelen RTK:n kautta yksittäisten merkkien opiskelua, jolloin myös radikaalien periaatteet tulevat tutuiksi.
{{% /callout %}} 

## 3. Kielioppi 

### Kannattaako opiskella kielioppia? 

- **Kyllä**: Suosittelen alkuvaiheessa mekanistisesti lukemaan läpi kieliopin perusteita. *Ei tarvitse jäädä hinkkaamaan näitä,* mutta peruskäsitys mm. lauserakenteista ja verbien käytöstä on järkevää ottaa haltuun heti alkuvaiheessa. 

- **Kielioppimateriaaleja**: 

    - [Yokubi](https://yoku.bi/)
    - [Tae Kim's Guide to Japanese](https://guidetojapanese.org/learn/grammar)
    - [Japanese Ammo with Misa Grammar Youtube Playlist](https://youtube.com/playlist?list=PLd5-Wp_4tLqYZxS5j3g6kbeOfVXlTkr3N&si=bxfHxpCnpoeaQQqj)
    - [Cure Dolly's Organic Japanese Youtube Playlist](https://youtube.com/playlist?list=PLg9uYxuZf8x_A-vcqqyOFZu06WlhnypWj&si=5commNtP4rE6k_jt)

{{% callout note %}}
**Immersiosta oppiminen**: Heti kun alkaa olla hyvä kasa sanoja hallussa ja kieliopin perusteista edes jonkinlainen käsitys, kannattaa alkaa oppimaan *immersoitumalla* natiivimateriaaleihin.
{{% /callout %}} 


## 4. Immersio

- **Natiivimateriaaleihin** hyppääminen kannattaa tehdä heti kun tuntuu, että kaikki ei kuulosta/näytä heprealta, sillä itseä innostavien kirjojen/sarjojen kuluttaminen on paljon innostavampaa kuin oppikirjoista pänttääminen. 

    - Suurin osa suomalaisista osaa puhua englantia niin hyvin juuri sen takia, että he ovat kuluttaneet runsaasti englanninkielistä materiaalia ja imuroineet englantia luonnollisesti sitä myötä. 

- **Immersio** tarkoittaa käytännössä sitä, että kuluttaa natiivimateriaalia. Sarjoissa/muissa videoissa saa käyttää japaninkielisiä tekstityksiä tai voi katsoa niitä täysin ilman mitään tekstityksiä. Voi lukea japaninkielisiä kirjoja ja uutisia, selata keskustelupalstoja yms. 

    - Mitä enemmän natiivimateriaalia kulutat, sitä nopeammin opit. 

- **Louhinta**: Immersiomateriaalista oppimiaan sanoja voi siirtää Ankiin, jota kautta voi tehostaa oppimistaan huomattavasti. Tätä prosessia, jossa immersiomateriaalin sanoja/lauseita siirretään Ankiin, kutsutaan [louhinnaksi](https://louhinta.netlify.app/)

{{% callout note %}}
**Loppuelämä**: Käytännössä minkä tahansa kielen opiskelemisen tavoite tulisi olla se, että "opiskeluksi" riittää natiivimateriaalien kuluttaminen. Kunhan ylittää alkuvaikeudet (n. >1000 yleisintä sanaa ja peruskielioppi), niin pystyy hyvin jatkaa oppimista paljon kiinnostavammista lähteistä.
{{% /callout %}} 

## Muualta

Muita lähteitä japanin opiskeluun liittyen: 

- [The Moe Way](https://learnjapanese.moe/)
- [Reddit](https://www.reddit.com/r/LearnJapanese/wiki/index/startersguide/)

---

*日本語の勉強、頑張って！*

